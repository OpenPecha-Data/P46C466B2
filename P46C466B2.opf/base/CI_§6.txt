復次迦葉。菩薩成就四法善不衰退增長善法。云何為四。一者樂聞善法不樂聞非法。樂六度無極菩薩篋藏。二者下意不慢眾生。三者以法知足除去邪慢。他犯不犯不說其過。不求他人誤失之短。四者所不知法不說是非。以如來證。如來無量境界隨眾生根。佛所說法我不能達。是謂迦葉。菩薩成就四法善不衰退增長善法。

