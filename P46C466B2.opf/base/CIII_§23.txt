復次迦葉。非以菩薩名故稱為菩薩。行法行等行禪分別故。乃稱菩薩。復次迦葉。菩薩摩訶薩成就三十二法得稱菩薩。云何為三十二。一者至心饒益眾生。二者欲逮薩芸若智。三者自謙不毀他智。四者不慢一切眾生。五者信心一切眾生。六者愛念一切眾生。七者至竟慈愍眾生。八者等心怨親。九者眾生求於泥洹益以無量福。

